## Retrospektiivimenetelmiä

Retrospektiivien pitämiseen on olemassa lukuisia erilaisia menetelmiä. Tarkastellaan tässä kahta menetelmää: Start, Stop, Continue, More of, Less of Wheel ja Glad, Sad, Mad. Ensimmäisessä menetelmässä käytetään apuna viiteen osaan jaettua ympyrää, jonka kukin sektori on nimetty ”start”, ”stop”, ”continue”, ”more of” ja ”less of”. Kuka tahansa tiimin jäsen saa antaa vapaamuotoista palautetta iteraatiosta ympyrää apunaan käyttäen. Tarkoituksena on kategorisoida palaute näihin viiteen kategoriaan, eli saada selville mitä asioita tiimin tulisi jatkaa, mitä tarvitaan lisää, mitä vähemmän, mikä asia / toiminta olisi hyvä aloittaa ja mikä lopettaa. Tiimin koosta riippuen retrospektiivin kesto voi olla 10 minuutista 25 minuuttiin.

Myös Glad, Sad, Mad -menetelmä perustuu kategorisointiin. Osallistujat kirjaavat lyhyesti sprintin aikana tekemiään havaintoja ja huomioita sprintin kulusta korteille tai vastaaville. Havainnot jaetaan taululle karkeasti kolmeen ryhmään ”glad”, ”sad” ja ”mad”. Kortit lisäksi ryhmitellään aiheen mukaan siten, että toisiinsa liittyvät asiat laitetaan lähekkäin. Lopulta tiimiläiset äänestävät mistä taululla olevista asioista tulisi keskustella. Asioita käsitellään tärkeysjärjestyksessä, eniten ääniä saaneesta aloittaen ja mietitään, miten ongelma voitaisiin korjata seuraavassa sprintissä. Retrospektiivin on kestoltaan maksimissaan tunti. 
